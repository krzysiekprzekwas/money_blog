---
layout: single
title: O mnie
permalink: /about/
---

## Kim jestem?

Jestem pracującym chłopakiem w wieku dwudziestu kilku lat. Jestem z Polskim i na ten moment w Polsce też pracuję i mieszkam. Moja przygoda z inwestowaniem rozpoczęła się w 2019 roku, gdy udało mi się zaoszczędzić większą kwotę pieniędzy. Za mało, żeby kupić mieszkanie na wynajem. Za dużo, żeby leżało i nic nie robiło.

## Dlaczego inwestowanie?

Nie jestem idealnych przedstawicielem ruchu *FIRE*. Odrobinę koloryzując można się pokusić o interpretację, że gdzieś podchodzę pod niezależność finansową. Punktem wyjścia była moja chęć do wygenerowania alternatywnego źródła dochodu poza moją pracą. Oczywiście im taki dochód większy, tym lepiej.

Lubię zawodowo angażować się w projekty wysokiego ryzyka. Takie, które nie zawsze kończą się zadowalającą wypłatę. Posiadanie stabilności finansowej w postaci alternatywnych dochodów, które zapewnią mi możliwość przeżycia od pierwszego do pierwszego, dają mi swobodę w moich staraniach. Dają mi też możliwość ich zwiększania swojej wartości netto metodą *kuli śniegowej*.

Zacząłem młodo. Nie mam wieloletnich oszczędności i nie odziedziczyłem żadnej fortuny. Jestem też raczej na początku zawodowej kariery, więc moja wypłata raczej nie zwala z nóg. Nie powstrzymuje mnie to jednak przed stabilnym i systematycznym oszczędzaniem i inwestowaniem. Mimo że, początkowe kwoty i zwroty nie powodują opadu szczęki ciężko pracuje nad tym, aby w przyszłości to się zmieniło.

## A po co blog?

Samodzielna deklaracja sumienności. Trudno dotrzymywać obietnic składanych samemu sobie. Inaczej sprawa wygląda, gdy próbujemy wymigać się z obietnicy danej innej osobie lub grupie. Na blogu pokazuje stany kont, zwroty i moje decyzje co do poszczególnych platform. Czuję się pewniej obiecując Wam, że nie wyciągnę bokiem 2 tysięcy na nowego Xboxa, no bo *taka okazja to tylko teraz!*

Co więcej droga poprzez wiele instrumentów finansowych, produktów i innych pomysłów za zarobek jest czasem po prostu trudna. Chciałbym móc dzielić się z Wami moimi doświadczeniami. Zarówno dla własnego spokoju i możliwości wygadania się, jak i dla Was. Może uda mi się Was przed czymś ostrzec? Nauczyć czegoś? Zaciekawić? Czas pokaże!

## Serio ślimak?

No serio! Budowanie finansowego portfolio to nie wyścig. Nauka nie jest szybka, zwroty z inwestycji nie przychodzą od razu. Niemal wszystkie drogi na *szybki zarobek* z jakim się do tej pory spotkałem były lepiej lub gorzej kamuflowanym  oszustwem. Mówi się, że *pieniądze lubią ciszę*. Jak najbardziej! Lubią też czas, a my jako ludzie mamy tendencje do gorącej głowy. Stąd ten uroczy euro-ślimak prezentuje moją mozolną, lecz cierpliwą drogę do własnych celów.

Zapraszam do moich [postów](/posts)!