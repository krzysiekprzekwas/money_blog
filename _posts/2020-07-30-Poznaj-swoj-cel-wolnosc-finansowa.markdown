---
layout: single
title:  "Poznaj swój cel - wolność finansowa"
date:   2020-07-30 12:00:00 +0100
header:
    teaser: /assets/img/2020-07-30-Poznaj-swoj-cel-wolnosc-finansowa/teaser.jpg
---

Coraz częściej słyszymy to hasło. Widnieje w reklamach banków, towarzystw ubezpieczeniowych czy niezależnych produktów finansowych. Obiecuje dostojne życie, brak zmartwień, zdrowie, urodę i wieczną młodość - może, nie zawsze wszystko na raz. Nie zmienia to jednak faktu, że rozmawiając o wolności finansowej w umysłach odbiorców rysuje się nieosiągalna utopia na poziomie marzeń o locie na Słońce. Postawmy sobie parę ważnych punktów pod tym hasłem przekładając jego interpretację na codzienne realia.

> **Wolność finansowa** to prowadzenie wymarzonego stylu życia bez konieczności pracy i polegania na kimkolwiek.
>
> <cite>T.Harv Eker</cite>

# Emerytura a wolność

Najczęstszą odpowiedzią na chodnikową ankietę na temat wolności finansowej jest określenie momentu, w którym nie musimy dalej pracować, żeby żyć. W takim wypadku to świetna wiadomość! Wystarczy, że przepracujemy 60/65, zakwalifikujemy się na emeryturę i jesteśmy "wolni". Więc czemu nikt tego nie celebruje? Niestety właśnie z racji wieku! Pracować przez 60 lat by odpoczywać przez 20? Nie jest to zbytnio opłacalne - dobrze czujesz, że jest sposób na lepszy wynik.

# Wolność to nie bogactwo

Bardzo często definicja wolności finansowej jest mylona z widoczną zamożnością. Czy sam fakt wielu zer na koncie bankowym gwarantuje nam wolność? Absolutnie nie! Wolność finasowa jest zagadnieniem z dziedziny finansów osobistych. W związku z tym aby o niej rozmawiać musimy się postawić w roli domowego księgowego. Ten natomiast analizuje zarówno posiadany majątek, ale też wpływy i co najważniejsze ***koszty bierzące***. Nie raz różni celebryci, politycy i przedsiębiorcy pokazywali, że nie ma kwoty której nie da się roztrwonić. Tak więc nie ma możliwości zebrać dość pieniędzy, by zupełnie wyeliminować ryzyko ogólnie pojętego bankructwa.

# To maraton a nie sprint

Tutaj powiązanie tyczy się raczej do historycznej idei wolności. Kraje nie zdobywały niepodległości w dzień, a wojen nie wygrywa się za pstryknięciem palca. Nawet niemiecka koncepcja Blitzkrieg -wojny byskawicznej trawałą około 2 lata. W porónaniu do innych znanych nam obecnie potyczek, to rzeczywiście krótki okres, lecz nadal nie osiągnięto tego w jedną noc, a same działania poprzedzone były kolejnymi latami planowania i edukacji. To samo dotyczny pracy nad statusem finansowym. Oczywiście - możemy założyć nasz plan na podstawie wygranej w totolotka. Dziś zainwestuje wszystko w kupony jutro będe bogaty! Niestety brak takich taktyk pośród list najbogatszy ludzi na świecie sugeruje, że nie jest to najpewniejszy sposób inwestycji. Licząc na finansową swobodę musimy liczyć się z tym, że budowanie kapitału trwa. Edukacja trwa. Inwestycje potrzebują czasu na zwrot. Musimy nie bać się wydać dziś, by zyskać za pół roku, rok czy pięć lat.

> Zazwyczaj ludzie przeceniają to, co mogą zrobić w ciągu roku, a nie doceniają tego, co mogą osiągnąć w ciągu dziesięciu lat.
>
> <cite>Jim Rohn</cite>