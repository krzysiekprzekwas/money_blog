---
layout: single
title:  "Moje cele na spokojne finanse"
date:   2020-08-01 12:00:00 +0100
header:
    teaser: /assets/img/2020-08-01-Moje-cele-na-spokojne-finanse/teaser.jpg
---

W treściach na tym blogu omawialiśmy już czym jest finansowa niezależność, jak ją zinterpretować i zrozumieć. W momencie, gdy ja posiadłem tą wiedzę postarałem się zaplanować naprawdę grubą kreską plan działania. Po pewnym czasie empirycznie wprowadzałem do tego planu kolejne elementy, zmieniałem podejścia, aby ostatecznie postawić przed sobą konkretny cel do spełnienia.

## Co to bogactwo?

Musimy sobie uświadomić, że wartość pieniądza w użytkowym znaczeniu jest bardzo subiektywna. Ale co to znaczy? Że nie dla każdego sto złotych ma tą samą wartość. Jeff Bezos - na dzień publikacji tego artykułu najbogatszy człowiek świata zarabia w godzinę niemal 9 mln dolarów. Prawdopodobnie, gdyby zobaczył leżącą na ziemi 10 dolarówkę do której podniesienia musiałby się ubrudzić - odpuściłby. Ja bym się osobiście z chęcią "wysilił". Natomiast dla Kubańczyka, to ekwiwalent połowy miesięcznej wypłaty.

## Dylemat Bezosa

Musimy sobie uświadomić, że wartość pieniądza w użytkowym znaczeniu jest bardzo subiektywna. Ale co to znaczy? Że nie dla każdego sto złotych ma tą samą wartość. Jeff Bezos - na dzień publikacji tego artykułu najbogatszy człowiek świata zarabia w godzinę niemal 9 mln dolarów. Prawdopodobnie, gdyby zobaczył leżącą na ziemi 10 dolarówkę do której podniesienia musiałby się ubrudzić - odpuściłby. Ja bym się osobiście z chęcią "wysilił". Natomiast dla Kubańczyka, to ekwiwalent połowy miesięcznej wypłaty.

{% include figure image_path="/assets/img/2020-08-01-Moje-cele-na-spokojne-finanse/1.jpg" alt="Bezos Wealth" %}

W związku z tym zaczynając rozważania o wolności finansowej musimy określić czym ona się dla nas objawi. Jaka ilość pieniędzy i źródeł dochodu nam ją zapewni. Co jej osiągnięcie dla nas będzie oznaczać. Dla każdego odpowiedź na każde z tych pytań będzie inna.

## Poduszka bezpieczeństwa

Jako dla osoby, która praktycznie przez całe życie posiadała tylko jedno źródło dochodu w postaci swojej pensji pierwszym wyzwaniem było dla mnie zadanie - odłożyć pieniądze, które posłużą jako poduszka bezpieczeństwa. Czym jest i dlaczego to zawsze, ale to zawsze powinien być punkt wyjścia do jakiejkolwiek formy inwestowania opowiem w osobnym wpisie.

## Ruszamy

Jestem zabezpieczony w razie problemów. Kolejny krok to stworzyć dowolny strumień dochodów poza pensją. Czy to trudne? Jak się po chwili okazało - ani trochę! Możliwości jest naprawdę wiele i zamiast stworzyć jeden upolowałem sobie od razu dwa.

Ustaliłem efekty jakich spodziewam się od swojego podejścia do finansów. Zdecydowałem, że w każdym miesiącu, niezależnie od sytuacji w dniu otrzymania wypłaty 40% przelewam na inwestycje związane z dochodem pasywnym. Jeśli zamierzam coś kupić za 65% wypłaty to mam pecha, muszę trochę poodkładać. **Oszukiwać to hańba, a okłamywać samego siebie to głupota**. Sumienność i wytrwałość jest podstawą do finansowej stabilności.

Do efektów dodałem jeszcze 2 liczby. **3 000** i **700**. Przeanalizowałem ostatnie 6 miesięcy swoich wpływów i wydatków na koncie bankowym. Mówimy, że nie da się wszystkiego zaplanować, że jest mnóstwo nieprzewidywalnych kosztów, że zawsze coś nam "wyskoczy", a jednak okazało się, że praktycznie co miesiąc z mojego konta znika równo 3 000 zł +/- 300 zł. Czy to dużo czy mało ciężko określić - tak jak określiliśmy na początku jest to temat mocno subiektywny. A co ta liczba oznacza? Że jeśli moje alternatywne źródła dochodu dostarczą miesięcznie mi co najmniej 3 000 zł to nawet przy utracie stałej pracy wciąż jestem bezpieczny. Mogę nawet zostawić tą pracę, a zająć się tylko i wyłącznie moimi pasjami i zainteresowaniami. 

{% include figure image_path="/assets/img/2020-08-01-Moje-cele-na-spokojne-finanse/2.png" alt="Spendings chart" %}

## Okruszki po drodze do ciastka

Cudowna sprawa, lecz osiągnięcie 3 000 zł przychodu pasywnego miesięcznie wymaga czasu i odpowiedniego kapitału. Dla mnie na dziś dzień jest to bardzo trudne i odległe zadanie. Znając siebie prawdopodobnie szybko bym z tematu zrezygnował sadząc, że to nie ma sensu i nigdy nie uda.
Tu pojawia się druga liczba, gdy przyjrzałem się uważniej co składa się na comiesięczne koszty okazało się, że wydaje około 700 zł miesięcznie na zakupy spożywcze. Jeśli uda mi się wygenerować dodatkowe pasywne źródła dochodu pozwalające zarobić tą kwotę, to przy każdej codziennej konsumpcji miałbym uczucie (trochę fałszywe, ale to nie ważne na tym poziomie), że opłaca się ona sama! Ależ ulga!

**A Ty?** Jak zmotywowałeś się do swojej pracy nad finansami? Postawiłeś sobie jakieś cele? Pochwal się w komentarzu!