---
layout: single
title:  "Dochód pasywny - sierpień 2020"
date:   2020-09-02 12:00:00 +0100
header:
    teaser: /assets/img/2020-09-02-Dochód-pasywny-sierpien-2020/teaser.jpg
---

Drugie podsumowanie moich działań i pasywnych dochodów. Ostatnie dni lata, ostatni miesiąc wakacji, lecz na szczęście nasze inwestycje nie chodzą na urlop! Korzystając z istniejącej już możliwości, postaram się dotaczać poza realną liczbą moją opinię na temat działania danego instrumentu finansowego w ostatnim okresie. No to do roboty!

## Podsumowanie

W sierpniu otrzymałem łącznie **13,70 zł** i **35,52 €** pasywnego dochodu. W przeliczeniu na złotówki na podstawie kursu z ostatniego dnia miesiąca oznacza to łączny dochód w wysokości **168,95 zł** przy kapitale na ostatni dzień miesiąca w wysokości **15 961,87 zł**. Zwroty tak jak ostatnio pochodzą z 3 inwestycji w 2 produkty finansowe. Zaczynając po kolei od najwyższych zysków.

## Mintos EUR

Wynik nadal poniżej rekordów, lecz wciąż udało się uzyskać zwrot w wysokości **21,23 €**. Kilka % więcej niż w zeszłym miesiącu. W ostatnim czasie pojawiły się delikatnie niepokojące informacje na temat zamknięcia części pożyczek z rynku ukraińskiego ([link](https://www.mintos.com/blog/finko-ua-dinero-and-ukrpozyka-enters-a-voluntary-wind-down/?utm_souce=mailigen&utm_medium=email&utm_campaign=28082020_Finko-UA&utm_content=finko-ua)), ale pozostaje dobrej myśli. Przez cały miesiąc nie dokonałem ani jednej akcji w portalu. Nie zmieniałem wysokości kapitału ani nie zmieniałem ustawień inwestowania - typowo pasywny zysk.

{% include platform-chart.html id="mintos_eur_chart" platform_name="Mintos EUR" data="[19.92, 21.23]" labels='["07.2020","08.2020","09.2020","10.2020","11.2020","12.2020"]' %}

## Crowdestor

Pierwsze realne zwroty! W sierpniu otrzymałem dwie płatności z odsetkami w wysokości **14,09 €**. Otrzymałem płatności z inwestycji w przetwórnię mięsną oraz grę mobilną Dystopia Rebel Empires. W trakcie miesiąca nie zwiększałem mojej pozycji, a na ten moment wolne środki z odsetek nie pozwalają na reinwestycje (min. 50 euro). Czekam na kolejne wpłaty we wrześniu, które pozwolą mi wybrać kolejny projekt do wsparcia. Do tej pory jestem niezwykle zadowolony, lecz to dopiero start na tej platformie...

{% include platform-chart.html id="crowdestor_chart" platform_name="Crowdestor" data="[6.12, 14.09]" labels='["07.2020","08.2020","09.2020","10.2020","11.2020","12.2020"]' %}

## Mintos PLN

W poprzedzającym miesiącu wynik na rodzimych złotówkach był bardzo zadowalający, jednak po każdym szczycie jest dolina i tym razem czekał mnie zimny prysznic. Wartość mojego konta wzrosła o jedynie o **13,70** zł. Ponad 50% spadku zwrotów bez zmiany w kapitale. Tak jak wcześniej przez cały miesiąc nie dokonałem ani jednej akcji w portalu. Ten wynik jest niestety bezpośrednio związany z nastrojami na polskim rynku pożyczek społecznościowych oraz sytuacją związaną z Capital Service S.A., który proponuje 8-letni (*sic!*) plan spłat swoich zależności ([link](https://assets.mintos.com/0C7A346A-5475-D556-54B9-E392A0FA2677.pdf)). Bardzo rozważam zamknięcie moje pozycji w złotówkach, lecz dam sobie jeszcze jeden miesiąc na podjęcie decyzji.

{% include platform-chart.html id="mintos_pln_chart" platform_name="Mintos PLN" data="[32.02, 13.70]" labels='["07.2020","08.2020","09.2020","10.2020","11.2020","12.2020"]' %}
