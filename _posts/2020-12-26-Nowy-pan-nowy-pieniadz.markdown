---
layout: single
title:  "Nowy Pan, Nowy Pieniądz"
date:   2020-12-26 12:00:00 +0100
header:
    teaser: /assets/img/2020-12-26-Nowy-pan-nowy-pieniadz/teaser.png
---

Od pierwszego posta jakim podzieliłem się w ramach tego bloga minęło już niemal pół roku. Moje treści zaczęły w tym czasie zdobywać Waszą uwagę. W związku z tym czuję się zobowiązany pójść za ciosem i poprawić Wasze doświadczenia na tym blogu. W przygotowaniu na rok 2021 zdecydowałem się zmienić znacząco wygląd i funkcjonowanie Pana Pieniądza.

## Początkowy wybór

Gdy pierwszy raz usiadłem z myślą o podsumowaniu moich finansowych aktywności w formie bloga, zdecydowałem się skorzystać z platformy Blogger. Taka decyzja zapadła, ponieważ w pierwszym podejściu najważniejsza była dla mnie absolutna prostota korzystania z platformy. Oczekiwałem, że wszystko będzie już na miejscu, cała strona zostanie odpowiednio skonfigurowana oraz estetyka będzie co najmniej nieodrzucająca. Blogger spełniał wszystkie te wymagania, co więcej na sam start był zupełnie darmowy.

## Moja ocena Bloggera

Po 6 miesiącach doświadczenia poczułem na sobie jednak pewne ograniczenia, które ostatecznie przekładały się również na Wasze doświadczenia. Aby nie zmieniać mojego podsumowania w przerośniętą listę żali, zamknę moje opinie w zaledwie kilku kluczowych punktach.

*   **Porstota**

    Ciężko mi wymyślić jak można jeszcze bardziej usprawnić proces prowadzenia takiego bloga jakim jest *Pan Pieniądz*. Założenie konta i ustawienie niezbędnych opcji zajmuje do kilkunastu minut. Blogger załatwia za nas domenę internetową, odpowiednim SEO czy innymi aktualnym aspektami wizualnymi bloga. Domyślnie mamy do wyboru parę darmowych lub płatnych tematów wizualnych. Jeśli marzy nam się jednak blog z efektem opadu szczęki możemy poszukać dedykowanych specjalistów na stronach takich jak [Fiver](https://www.fiverr.com/search/gigs?query=blogger&source=main_banner&search_in=everywhere&search-autocomplete-original-term=blogger), gdzie za kilka euro możemy otrzymać stronę na zamówienie.

*   **Edytor postów**

    Tutaj chyba jednak już minus. W Bloggerze na start dostaniemy stosunkowo rozbudowany edytor z kategorii [WYSIWYG](https://en.wikipedia.org/wiki/WYSIWYG). Pisanie w nim jest całkiem przyjazne na start, lecz problemem staje się powtarzalność. Wygrywanie obrazów zajmuje trochę czasu, a ich poprawne ułożenie jest dość utrudnione. Te same problemy spotkają nas z tekstem. Stosunkowo ciężko zachować systematyczność i jednolistość wizualną pomiędzy różnymi postami. Większość formatowania musimy powtarzać od początku przy nowym poście i uważać, aby nie zepsuć go w trakcie jazdy.

*   **Koszty**

    Jesteśmy w końcu na blogu o finansach, to jak można by nie wspomnieć o naszych cennych monetkach. Pakiet na start jest darmowy i pozwala przetestować się w roli właściciela strony internetowej. Dostajemy samego bloga, integrację, komentarze statystyki, gotowe połączenie do AdSense i wiele, wiele innych. Połączenie swojej domeny wymaga trochę gimnastyki poprzez Google Domains, jednak też nie powinno nas nic kosztować. Osobiście nie wydałem ani złotówki podczas mojej dotychczasowej przygody z Bloggerem. Jedyne *koszto-genne* miejsce jakie wskazałbym parząc na moje doświadczenia to prace związane z estetyką i nawigacją po blogu. Spędziłem na tym sporo czasu, aby działał on poprawnie. Następnym razem skorzystałbym z kogoś, aby zainstalował ładny motyw i wstępnie skonfigurował takiego bloga za mnie.

Podsumowując, jestem skrajnie zadowolony z mojego pierwotnego pomysłu. Pierwszy Pan Pieniądz powstał zaledwie w kilka godzin i spełniał minimalne wymagania obu stron. Aktualna zmiana jest po prostu naturalnym rozwojem tego bloga.

## Drugie podejście

Mając kolejną okazję do zbudowania tego bloga zależało mi przede wszystkim nad poprawą estetyki i czytelności moich materiałów. Liczyłem też nad przyjemniejszym przygotowywaniem samych postów, tak abym mógł więcej myśli poświęcić na treść niż na formatowanie. Korzystając z własnego obeznania zdecydowałem się samodzielnie stworzyć tego bloga wykorzystując do tego gotowe frameworki. Wybór padł na generator stron [Jekyll](https://jekyllrb.com/). Do tego zestawu znalazłem serwer i kupiłem nową domenę. Całość samodzielnie wystylizowałem i przygotowałem na przyszłe wyzwania. Udało mi się zaspokoić zarówno moje pobudki technologiczne, estetyczne jak i podwyższyć ogólną przyjemność interakcji z blogiem po obu stronach *internetu*.

Do kluczowych zmian można zaliczyć:
* Nowy wygląd
* Nowy adres internetowy
* Nowe logo i kolorystykę
* Interaktywne wykresy
* Wyszukiwarkę postów
* Sekcje *O mnie*
* Wiele innych niuansów...

Zapraszam na nową edycję bloga **Pan Pieniądz**!