---
layout: single
title:  "Robo-zwrot - Recenzja Finax"
date:   2021-04-15 12:00:00 +0100
header:
    teaser: /assets/img/2021-03-20-Straty-na-zyskach-czyli-ryzyko-walutowe/teaser.jpg
    overlay_color: "#000"
    overlay_filter: "0.5"
    overlay_image: /assets/img/2021-03-20-Straty-na-zyskach-czyli-ryzyko-walutowe/teaser.jpg
---

Obiecane i zapowiedziane wprowadzenie pierwszego akumulacyjneg produktu inwestycyjnego w portfelu Pana Pieniądza. Po ponad 6 miesiącach korzystania z platformy Finax chciałbym opowiedzieć Wam dlaczego na niej zainwestowałem, jakie osiągam tam wyniki oraz jakie mam z nią plany na przyszłość.

## Co mam do powiedzenia?

To jest moja pierwsza realna recenzja konkretnego produktu finansowego, więc przecieramy razem nowe szlaki. Postaram się w pierwszej kolejności przybliżyć to czym jest Finax, jak działa, jak z niego korzystam oraz ile mnie to kosztuje czasu i złotówek. Postaram się potem poruszyć dość unikalną kwestię bezpieczeństwa na tej platformie, a na koniec pokaże moją strategię inwestycyjną i jej wyniki po 6 miesiącach inwestycji. Materiał bazuje tylko i wyłącznie na moich doświadczeniach, nie jest konsultowany/wspierany/finansowany/redagowany przez Finax :-) 

## Czym jest Finax?

Gdy wygooglamy firmę Finax zobaczymy recenzje opisujące *słowacki fintech*, *robo-advisor* oraz *inteligentne inwestycje*. Punktem wyjścia wiedzy o Finax powinno być hasło, że jest to przede wszystkim ***dom maklerski***. Jest to o tyle ważne, że takie instytucje w przeciwieńswie do wielu firm P2P są rynkiem dużo bardziej uregulowanym co przekłada się na bezpieczeństwo dla nas jako końcowych klientów. Ich historia wywodzi się ze Słowacji, a od pewnego czasu ich usługi są także dostępne w polsce i na Węgrzech. W swojej mijsi firmowej podkreślają, że ich największe zainteresowanie to rynek środkowoeuropejski. A co to za misja? Tutaj zacytuje bezpośrednio z ich strony internetowej:

> Misją Finax jest udostępnianie i rozwój inteligentnych inwestycji dla każdego.

 Brzmi pięknie, lecz od razu sugeruje kolejne pytanie - jak zamierzają to zrobić. Otóż kluczową różnicą rozróżniającą Finax od znanych nam najczęściej bankowych domów maklerskich jest to, że nie służy on tylko do pośrednictwa w jednostkowych transakcjach na giełdzie. Nawet co więcej - w Finax nie mamy możliwości bezpośredniego skłądania zleceń kupna i sprzedaży. Ich flagową ofertą jest w pełni autmatyczna usługa *robo-advisor* wyręczająca nas w długoterminowym inwestowaniu w fundusze i indeksy.

 ## Robo-co? Nowy scam!

 Przyznaje, że na pierwszy rzut oka to nie jest najprzyjemniejsza nazwa (*tak samo jak rzadko znane powiązanie pomiędzy hasłami P2P i parabank*). W wiślanej mowie określamy to ***robo-doradcą***. Przedrostek *robo-* też jest delikatną futuryzacją. Finax proponuje nam usługę w postaci cyfrowego doradcy inwestycyjnego, który na podstawie krótkiej ankiety wybiera dla nas odpowiedni skład portfolio. Ich produkt to w dużym uproszczeniu autorski program decydujący kiedy i co dokupić/sprzedać do naszego konta Finax.

 Algorytm Finax w mojej opini jest kwintesencją prostoty użytkowania i mojego osobistego nastawienia do długoterminowych inwestycji. Jedynym realnym parametrem, który jesteśmy w stanie zmieniać jest to ile procent naszego portfolio chcemy przekazać w akcje, a ile w obligacje.
