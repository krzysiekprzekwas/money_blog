---
layout: single
title:  "Przechodzimy na kwartały"
date:   2021-11-01 12:00:00 +0100
header:
    teaser: /assets/img/2021-11-01-Przechodzimy-na-kwartały/teaser.jpg
    overlay_color: "#000"
    overlay_filter: "0.5"
    overlay_image: /assets/img/2021-11-01-Przechodzimy-na-kwartały/teaser.jpg
---

Od dłuższego czasu zastanawiam się jak pogodzić w swoich publikacjach jakość publikacji, ich zawartość oraz czas ich przygotowywania. Po długich namysłach zdecydowałem, że podsumowania prowadzonego przeze mnie portfela wraz z opiniami o poszczególnych platformach będę publikować kwartalnie. 

## Dlaczego?

Przyglądałem się temu jak w ostatnich miesiącach wyglądały moje posty względem tego co wcześniej planowałem. Mój ogólny zamysł polegał na tym, aby w ramach jednego miesiąca kalendarzowego przybliżyć Wam jedno wybrane zagadnienie, platformę lub felieton oraz sporządzić jedno podsumowanie dochodowe portfela. Realia okazały się jednak zgoła inne...

Dotychczasowa praktyka pokazuje, że średnio na trzy posty z miesięcznymi kalkulacjami przypada jedynie jeden rodzynkowy tekst "wolny". Jest to dla mnie ważna informacja z dość prostego powodu. Ideą mojego bloga miała być edukacja (tak naprawdę obopólna) finansowa, ekonomiczna i oszczędnościowa. W mojej opinii posty zawierające w sobie jedynie cyferki reprezentujące zwrotny na poszczególnych platformach opatrzone w najlepszym wypadku komentarzem nieprzekraczającym trzech zdań nie spełniają roli tego bloga.

Świetnie nadają się jako narzędzie do prowadzenia transparentnej statystyki dostępnych w XXI inwestycji alternatywnych, jednak nie daje nam to kompleksowej i przede wszystkim *kompletnej* wiedzy. Bez niej nie tylko ciężko będzie nam osiągnąć satysfakcjonujące wyniki z inwestycji, ale najprawdopodobniej narazimy nasz kapitał na nadmierne ryzyko straty.

## Na długo?

Na ten moment tą zmianę przyjmuje bez ostatecznego terminu końcowego. Czeka na mnie w najbliższych miesiącach kilka życiowych przygód. Niezależnie od moich chęci muszę pogodzić się z tym, że moja doba się nie rozciągnie. Korzystając sobie z tego, że jestem tutaj *sam sobie sterem, żeglarzem, okrętem* zdecydowanie wolę postawić priorytet na jakość publikacji, niż ich ilość.

## Do zobaczenia kiedy?

W takim wypadku nowe podsumowani finansów pojawi się na samym początku stycznia i będzie zawierać w sobie liczy z całego czwartego kwartału 2021. Do końca roku planuje także jeden post dotyczący ostatnio gorącego w mediach tematu - *inflacji*!

## Losowa anegdota

Ten post tym bardziej nie należy do przesadnie naukowych w związku z czym fun fact na listopad, nawiązujący delikatnie do ostatniej prorodzinnej polityki, brzmi następująco: 

> Ssakiem o średnio największej ilości młodych spłodzonych w jednym życiu jest Królik Europejski. W ciągu swojego żywota samica potrafi spłodzić, aż do 360 młodych.

> <cite>BBC Wildlife Magazine’s, *The Big Book of Mammals*</cite>